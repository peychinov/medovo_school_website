Текста

Защо има нужда от това
  мръсно
  напрегнато
  опасно
  деградиращи влияния
  по много деца в клас

Други
  Добре дошли в интернет страницата на училище „Обичано дете“!


Какво
  Мястото
    Намира се в прекрасна местност в покрайнините на китното селце Медово в полите на Средна гора. На 50 км североизточно от град Пловдив и 60 км западно от град Стара Загора - далеч от мръсния градски въздух, от шума и от стреса на забързаното ежедневие.
  Природата
    Заобиколен от хълмистия простор на Средна гора - в четирите посоки се виждат планини, хълмове и гори, поточета, поля.
    Прекрасна панорама, тишина, чист въздух.
    Алеи с цветя и декоративни дръвчета - чисто и красиво
    Децата обичат животните, затова ние ще се погрижим в специален, обезопасен зоо-кът да могат да изградят приятелска връзка с тях.
  Базата / Сградата
    Разполага със собственост от 7000 кв. м. площ .
    Собствена овощна и зеленчукова градини, зоокът и пчелин.
    Сградата е на един етаж с площ 500 кв. м. - проектирана според съответните изисквания. В нея има 5 класни стаи, 2 стаи за почивка, физкултурен салон, столова, учителска стая, директорски и лекарски кабинети.
  Обучението
    Частно целодневно общообразователно училище „Обичано дете“ ще стартира като начално училище, с перспектива в бъдеще да стане до осми клас.
    Капацитетът на училището е 40 деца - от предучилищна група до четвърти клас - по осем деца в клас за по-ефективно обучение.
    Училището ще предлага засилено изучаване на английски език, компютърна грамотност, религия, както и възможности за развиване на музикалните таланти.
  Програмата
    Учебните занятия ще се провеждат сутрин, а в следобедните часове ще има занималня.
    Като свободно избираеми дисциплини ще бъдат осигурени кръжоци по готварство, шев и кройка, природолечение и здравословен начин на живот, градинарство, овощарство, пчеларство и други.
  Храната
    На обяд децата ще могат да избират своето място за хранене между столовата вътре и беседката в овощната градина. Храната – вкусна и здравословна - ще бъде приготвена от био продуктите, отглеждани в училищният двор, в който и те сами ще са помагали - според силите и желанието си.
  Обичани деца
    Нашата цел е хармонията и красотата в природата да се предаде и в отношенията между учениците и техните преподаватели, както и между самите деца. Една среда на любов и приемане. Без насилие, без зависимости и без аморалност. Нашата мечта е в сътрудничество с родителите да постигнем най-трудната, но и най-важна задача, възложена някога на човека – да образова и възпитава подрастващите на ценности, така че те са станат полезни членове на обществото. Да бъдат млади хора, обичащи доброто, морала и чистотата; уважават възрастните и съчувстват и помагат на нуждаещите се. Ние искаме да ги научим не само да четат и да пишат, но и да обичат - както са били обичани от родители, учители и съученици. Да се реализират в живота - откривайки пътища до човешките сърца и дарявайки любовта, с която те самите са били изпълнени.
    Това е целта/мисията на училище Обичано дете.

Обобщение
  Образование по стандартите на МОН
  Учители – професионалисти, обичащи децата
  Сграда – Нова, удобна и функционална
  Класове от по 8 деца
  База – просторна от 7000 кв. м. сред прекрасна природа
  Животни – приятели на децата
  Градина - Зеленчукова и овощна
  Занималня – Засилено изучаване на английски, компютри и музика
  Практични занятия
  Редовна комуникация – родител-учител
  Без зависимости, неморалност и насилие
  Без шум, пушек и стрес
  Транспорт
  Достъпни такси


Прогрес / Напредъкът / Работата
  През изминалите няколко години виждаме как с Божията помощ и с помощта на много съмишленици проекта за училище продължава да израства. Десетки души отвориха сърцата си и посветиха на тази благородна кауза доброволен труд, други дариха средства, а трети се молят за нас.

  Хората за училището / Свидетелства / Насърчения
    Когато щяхме да закупуваме парцела, почти непознат човек прояви щедрост и каза: "Щом е за това благородно дело, вземете тези средства, като дарение от мен."
    Когато имаше нужда от корекции в проекта, архитекта, докоснат от благородната кауза сам пое инициативата и без заплащане го изготви наново според всички стандарти.
    Когато дългогодишна учителка, много добър професионалист, се запозна с идеята, каза: "С нетърпение чакам да стартирате, за да мога да участвам в това благородно начинание – едно училище ценящо любовта и морала. Ще ви съдействам с каквото мога, моля ви, отворете го скоро!"

  направено
    закупено място
    насадени овошки
  в момента
    покриваме покрива
  предстои скоро
    ще монтираме вратите и прозорците на сградата

Как можете да помогнете
  Най-важните нужди към момента са:
  1. Молитви за екипа, който организира проекта
  2. Намирането на посветени преподаватели
  3. Специалисти, които да помогнат в различните детайли на проекта
  4. Доброволци, които да помогнат в строителството
  5. Дарения за дозакупуването на врати и прозорци на стойност 9000 евро и подова настилка на стойност 3000 евро.

  Банковата сметка
  ...

  Благодарим на всички и вярваме, че скоро ще се радваме заедно, когато училището отвори врати!

Преди около 25г. подбудени от Божието слово чрез дадените вести за излизане от шумните и мръсни, суетни и неморални градове, втория по големина в България град - Пловдив - намалява с няколко семейства. Тази не малка група адвентисти с много молитви и упование в Бога се установяват в едно красиво, чисто и спокойно място. Заобиколено от хълмове, планини, реки, гори и поля. Птичите песни вместо шума на автомобили, аромата на рози и билки вместо вместо димът на заводи и коли, по-близо до Божиите творения и по-далеч от човешките, подобно на Авраам изправени пред множество въпроси и неизвесности, но с доверие и упование в Божието водителство, те напускат бащините си домове. Лишенията и трудностите каляват вярата и характера им и с много молитви закупуват по парче земя. Някои се отказват, но повечето от тях полагат основите не само на новите си домове, но и на нов живот по-близо до Бога и по-близо до небето. Така село Медово им става втори дом. Скоро приемат вярата и няколко местни семейства, което полага основите на бъдещата църква.

Но историята след около 15 години пак се повтаря. В края на 2006г. няколко млади семейства четат, молят се и търсят места за новите си домове, подобно на първите. След около една година обикаляне и дори капариране на имоти тук и там, Бог затваря вратите, като че ли ги насочва на другаде. Това другаде се оказва за тях не знайно къде, но за Бога знайно - пак село Медово. Което е станало още по-спокойно и тихо поради стремежа на повечето хора към града. Това място става обект на молитви и множество огледи и поставя началото на една нова вълна напускащи града млади адвентни семейства, която продължава и днес. Бог ги подбужда и те четат и се молят Той да ги употреби в две насоки - образование и здравно мисиониране. Заедно и по отделно посещават различни наши институти - включително и на хиляди километри - на обучения и лагери, на които Бог им показва как чрез Неговото водителство Той може да върши чудеса за децата и възрастните. През 2011г. едни от първите млади преселници в село Медово пътуват заедно с други братя за Хиргилия, където ще се провежда лагер на OCI. Преди това са се молили и питали какъв е Божия план за малкото им детенце, за тяхното служене, и изобщо къде трябва да са децата на адвентния народ? Там слушат много опитности, запознават се с доктор Мурашан и неговата съпруга, чрез които Спасителят е положил началото на едно малко адвентно училище - от само 4 деца. Но Бог благославя трудът им за изгражданато на характера и образованието на малките деца и други семейства също изпращат децата си. Междувременно наши братя от САЩ помагат и сега имат сграда за 120 деца, която е абсолютно пълна. И училищният автобус циркулира в села и градове да събира всеки ден децата на Исус при Неговите нозе... "Оставете дечицата да дойдат при Мен..." Слава на Бога!

Връщайки се от там споделят чутото и видяното в Румъния и препрочитат многократно вестта от свидетелства т.6 стр.166 - "Излезте от големите градове, колкото може по-бързо. Основете църковни училища.", "Работете така, както бихте работили за спасяването на собствения си живот ..."

Подкрепени от някои родители, живеещи в града и готови да изпращат децата си в Божие училище, за да изградят Христоподобен характер, и заедно с молитвите и подкрепата на други братя, те търсят в продължение на няколко месеца място за първото училище в България с преподаватели адвентисти, обичащи Бога и децата. Обикалят с коли и колелета и се молят Той да посочи мястото. Мястото, което - както е писано - трябва да е просторно, чисто, тихо и спокойно, с чист въздух и красива природа, където малките нозе ще тичат свободно, наблюдавайки красивите пейзажи, говорещи им за Божията любов и грижа. Място, където има и други вярващи, но място различно от града! Търсят, гледат, и все нещо от гореописаното липсва. Но има едно място, което като слепи все още не виждат. На 300 метра от тях, извън селото им. Бивш бригадирски лагер, с готови основи за сгради, с канализация и пътища, 7000 кв.м. земя заобиколена от планини и хълмове, гори и поля, жита и слънчогледи, потчета и реки, и в далечината няколко къщи, повечето от които сега са на млади адвентни семейства. Което покриваше всички условия, посочени от нашия грижовен Баща.

До тук добре, но властите обявиха с усмивка: "Мястото е държавно и ако местните жители - около 100 човека - не са съгласни, не можем да ви кажем цена, нито да обявим търг. Съжаляваме, довиждане!"
Но Господ е казал на своите "Боят не е ваш...". Бог подейства и ни мотивира да не се отказваме, а да съберем подписка от хората - "ЗА" ли са или "ПРОТИВ" да се продаде мястото за училище.
Една жена от местните жители набра текста на печатната си машина. И сега Господ трябваше да подейства.










Много молитви бяха отправени - "Господи, ако не е това мястото, или ние не сме хората, молим Те - затвори вратата, но ако ли не - отвори я широко Ти знаеш и можеш всичко. Беше уникално Святия Дух бе убедил хората и за по-малко от 24 ч. се подписаха  всички, само двама  отказаха и когато кметицата видя подкрепата и тя самата се подписа и се обади в общината с думите:
  - имат събрана подписка от почти 100 човека и аз също се подписах.
Така се задвижи процедудата за продажба чрез търг. Слава на Бога. Скоро разбрахме цената тя беше 24 000лв. още една голяма планина, твърде извън възможностите ни! Веднага споделихме с братя и сестри подкрепящи идеята и молитви търсихме решение от горе. Подобно като Гедеон питахме втори път молейки се:
- ако наистина е по волята ти Господи това място да се закупи за училище направи още едно чудо намери средства.
Само за участие на търга трябваха 2000лв. а налични имахме около 500лв. Но онова което за нас е невъзможно за Всемогъщия твърде лесно. Отидохме с молитви и от един приятел щяхме да поискаме на заем. Но него го нямаше а срока истичаше. Бог ни насочи към един негов приятел да го питаме къде е. Почти непознат за нас човек пък и ние за него, той попита:
  - за какво ви са тези 2000лв.
След като му разказахме на кратко, той каза чакайте малко. И след малко се появи на вратата с една пачка с пари и ни каза:
  - когато имате възможност тогава ще ми ги върните.
Бяхме много развълнувани от поредното Божие чудо. Почти непознат светски човек бе употребен  за да се укрепи вярата ни в Този за когото няма нищо невъзможно.
Веднага дойде мрачна вест, местен богаташ заяви:
  - аз ще го взема това място.
И по човешки нямаше какво да го спре. Отново споделихме поблема с др. братя и сестри и с общи молитви търсехме решение от Него ние неможехме нищо. И един ден  голям джип спира до нас и много любезен глас казва:
  - вземете го мястото аз няма да участвам.
Слава на Бога. Скоро след това в един голям салон в общината се проведе търг и наистина нямаше други кандидати. Но дойде още по- големия изпит. В срок от 30 трябваше да внесем сумата от 22 000лв. а имахме 000лв. Молитвите ни бяха ако е Неговата воля да подбуди братя сестри и приятели да дадат времено нужната сума докато продадем малко жилище в града и да  върнем средствата. Питахме, молехме се и от ден на ден се отчайвахме до последния ден от 30те, събрахме само  6000лв.
Ами сега си казахме ако Той има план нека да го осъществи. Беше около 12:30ч. когато решихме да направим последен опит от човек на човек и чудото почти стана, сумата скочи от 6 на 18 хиляди, но уви вече бе 17:00ч. и недостигаха не 4лв. а 4000лв. Все пак Бог работеше, звънна gsmа и последва въпрос до къде стигнахте,  защото една наша сестра даде 4000лв. след няколко минути съм при теб.  " Боят е Божий" слава да бъде на Него. Но предстоеше още нещо служителката заяви, че няма да има досттъчно време оставали само 15мин. работно време можела на другия ден да ни обслужи. След като поне два пъти и обяснихме, което отне сигурно 5мин., че утре ще късно и безсмислено тя се съгласи. Слава на Бога. Всичко изглеждаше добре, но противника знаейки какви резултати би имало в бъдеще едно такова място правеше всичко за да не можем да стане банковия превод. В 17:30 ч. мястото за у-ще беше факт благодарение и само, единствено на Божията намеса. Сега предстоеше връщане на средствата и направа на проект за училищната сграда. И за двете Бог имаше перфектен план но ние не го знаехме.

Продажбата на малкия имот в града се бавеше, но  хората  услужили със средства много търпеливо под действието на умоляващия Святи Дух ни изчакаха цяла година. Беше много голям изпит за търпение чрез упование в Неговата сила. Пс34:7   "Ангел Господен се опълчва около боящите се от Него и ги избавя".  Той наистина ни избави. Докато чакахме средствата, започнахме да ограждаме парцела, когато един ден звънна телефона на брата, с който монтирахме оградата. Сестра му, светска жена, го попита: „Какво правиш?” А той отговори:  „Строя училище на детето си!” А тя възкликна: „КАКВО!?” Междувременно Бог мотивира братя от друг проект в България да дарят средства за проектирането на сградата. Но врагът не спи и проекта бе върнат с 9 нередности, което ни срази. Нямахме и стотинка да платим на проектантите за корекциите - пълна безизходица по човешки. Но Той казва "Аз Съм Господ и няма друг".
След 3 месеца звъни телефонът и архитектът, движещ проекта за сградата каза: „Къде си, не мога да те открия! Ела да си вземеш проекта,  коригиран и одобрен. Тогава му отговорих: „Нямаме средства да Ви платим. „Не се притеснявай!” - каза той. А пък бяха проектирали допълнително още около 150 кв.м и коригирали 280 кв.м за 0,00 лв. Слава на Бога! Скоро след това Бог осъществи и продажбата на малкия имот в града и върнахме на хората средствата. А с останалата сума от 15 000 лв. започнахме с молитва да издигаме металната конструкция на сградата - 5 класни стаи за по 8 деца в клас, учителски, директорски и лекарски кабинети, котелно, столова, кухня и физкултурен салон. Лятото на 2013 година Господ беше много радостен, защото в рамките на един месец около 20 човека се събрахме като един под окървавеното знаме  на нашия Господ. Почти всички бяхме от местната църква и някои от други места. Някои братя си отвориха домовете за доброволците. Едно семейство приготвяше храната, друго даваше ток. Дойдоха и специалисти заварчици, Бог беше предвидял всичко - само " стойте и гледайте " . Беше много горещо, вода липсваше в нялои от домовете, но никой не се оплакваше. Беше изпратен от Исуса един възрастен брат, работил на кораби, който беше за насърчение с бодрия си и весел дух, позитивни мисли и разкази. Два пъти падна едно желязо от повдигащия механизъм на сантиметри от него,  но Господ го запази. Благодарим  Му " не бой се, защото Аз съм с теб..."  Ис 41:10. Така след един месец работа 15 000кг.  желязо си дойде на мястото- скелета на сградата.
  Последва една дълга почивка от 12 месеца без средства. Молитвите ни бяха: „Ти, Господи започна и Ти довърши делото Си! Ние сме нищо без теб.” Пс34:5 "Погледнаха към Него; и светнаха [очите им], И лицата им никога няма да се посрамят."
Една вечер звънна телефонът и купувачът на градския малък имот каза: „Разбрах, че продавате и другата боксониерка?”. Слава на Бога! Той извърши тази продажба. Нотариусът и купувачът се скараха за размера на нотариалните такси и купувачът реши да се откаже и си тръгна. Бяхме много изненадани от случилото се. Той има хиляди начини да действа и отговора на молитвите дойде. След няколко дена купувачът звънна и каза, че ще е на загуба, но все пак ще закупи апартаментчето. В края на2014г. имахме средства да продължим и когато се запролети, започнахме работа. Бог подбуди още няколко млади семейства с деца да напуснат градовете  и да са в близост до бъдещето училище. Освен това много активно се включиха в работата кой с каквото може. Дойдоха отново братя да помагат от Пловдив, Варна, Русе и В.Търново, някои от тях вече няколко месеца са далеч от родните си места в служба тук на Бога. Дори  дойде да помага и едно младо момче, посветило живота си на Исуса с вярата, че двете му по-малки братчета ще могат да се учат на това красиво и тихо място,. А един от най-възрасните местни братя на 83 години почти всеки ден беше с нас и работеше почти наравно с нас. Сега вече имаме сграда с покрив и полуготови таван външни стени и таван. Но преди три седмици, в началото на ноември 2015г. разбрахме, че средствата са на изчерпване и много молитви бяха изречени. "Издигам очите си към хълмовете от гдето иде помощта ми. Помощта ми е от Господа, който е направил небето и земята". Буквално след един ден - две телефонни обаждания от различни места по света, на хиляди километра от тук! Наши братя искаха да помогнат със средства. Кой им беше казал за изчерпването на средствата?! Кой беше ги мотивирал да даряват?! Кой беше, който отвори сърцето на един човек, който ми каза: „ Трябва да спрем някъде да си поговорим по един въпрос.”” Не може ли и в движение?”- заявих аз. След няколко минути спрях автомобила принудително, защото той сподели: „Разбирайки окаяното състояние на автомобила, който 10години е служил вярно, реших да даря 2000лв. за автомобил. Бих дал и повече, но не мога, защото нямам повече. Аз онемях и спонтанно спрях стария опел. Почувствах милостта и прощението на Бога в такава голяма мярка и че ние въобще не сме заслужили това. Каква любов! Да бъде слава на Неговото име! Насърчаваме Ви братя и сестри да станете и да градите за Господа и във Вашите райони. Бог ще работи за всички ни. Амин.
